Biscotti morbidi al limone
   sempliceveloce.it/biscotti-morbidi-al-limone.htm

                                                                        Ultima Modifica: 27/11/2018

Biscotti morbidi al limone: sono dei dolcetti buonissimi dal gusto e profumo
inconfondibile del limone, le crepe in superficie sono la particolarità di questi biscotti,
molto friabili e perfetti per il the oppure per uno spuntino goloso. Sono una bella idea se vi
piacciono i regali fatti con le vostre mani, magari accompagnati dal limoncello di
Sorrento fatto in casa. Conservateli o regalateli in una bella scatola di latta che ne
preserva la freschezza più a lungo.

Ingredienti per 30 biscotti
       270 gr di farina 00
       100 gr di burro
       90 gr di zucchero semolato
       8 gr di lievito per dolci
       2 limoni (la scorza di 2 limoni e il succo di 1/2 limone)
       1 uovo
       un pizzico di sale

Per guarnire

       3 cucchiai di zucchero semolato
       2 cucchiai di zucchero a velo

****

Come fare i Biscotti morbidi al limone
Con un robot da cucina montate il burro ammorbidito a temperatura ambiente almeno
mezz’ora prima fuori dal frigo (non in altro modo!) insieme allo zucchero




                                                                                                      1/4
                                    biscotti morbidi al limone

semolato e al sale, aggiungete poi l’uovo, la scorza grattugiata di due limoni e il succo di
mezzo limone,




                                    biscotti morbidi al limone

mescolate, ed infine aggiungete la farina setacciata e il lievito per dolci. Avrete ottenuto
un impasto morbido e liscio. Avvolgetelo nella pellicola trasparente e lasciatelo
raffreddare in frigo per 1 ora. Preparate due ciotole: una contenente zucchero a velo e
l’altra zucchero semolato.




                                                                                               2/4
                                   biscotti morbidi al limone

Preparate i biscotti prendendo un po’ di impasto per formare delle palline di circa 16-18
gr, passatele prima nello zucchero semolato e poi in quello a velo. Coprite una teglia da
forno con un foglio di carta forno e posizionate le palline sulla teglia.




                                   biscotti morbidi al limone

Infornate in forno preriscaldato a 180° per circa 12 minuti, finché non si saranno
leggermente dorate sotto. Le crepe in superficie sono normali, anzi è proprio quella la
particolarità.

Lasciate intiepidire e servite i vostri biscotti morbidi al limone. Buon appetito!

Abbinamento vino: Limoncello.

Per l’abbinamento vini ho consultato il sito: www.vinook.it

Biscotti morbidi al limone
Buon Appetito!

                                                                                            3/4
3.1




      4/4
