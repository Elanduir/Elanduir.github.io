<!DOCTYPE html>
<html lang="de">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Biscotti morbidi al limone</title>
</head>
<body>
  <h1 itemprop="name">Biscotti morbidi al limone</h1>
  <p itemprop="description">Sono dei dolcetti buonissimi dal gusto e profumo inconfondibile del limone, le crepe in superficie sono la particolarità di questi biscotti, molto friabili e perfetti per il the oppure per uno spuntino goloso. Sono una bella idea se vi piacciono i regali fatti con le vostre mani, magari accompagnati dal limoncello di Sorrento fatto in casa. Conservateli o regalateli in una bella scatola di latta che ne preserva la freschezza più a lungo.</p>
  <img itemprop="image" src="./Biscotti morbidi al limone-sempliceveloce.it/image-000.png" alt="Biscotti morbidi al limone">
  <img itemprop="image" src="./Biscotti morbidi al limone-sempliceveloce.it/image-001.png" alt="Biscotti morbidi al limone">
  <img itemprop="image" src="./Biscotti morbidi al limone-sempliceveloce.it/image-002.png" alt="Biscotti morbidi al limone">
  <img itemprop="image" src="./Biscotti morbidi al limone-sempliceveloce.it/image-003.png" alt="Biscotti morbidi al limone">
  <img itemprop="image" src="./Biscotti morbidi al limone-sempliceveloce.it/image-004.png" alt="Biscotti morbidi al limone">
  <ul>
    <li itemprop="recipeIngredient">270 gr di farina 00</li>
    <li itemprop="recipeIngredient">100 gr di burro</li>
    <li itemprop="recipeIngredient">90 gr di zucchero semolato</li>
    <li itemprop="recipeIngredient">8 gr di lievito per dolci</li>
    <li itemprop="recipeIngredient">2 limoni (la scorza di 2 limoni e il succo di 1/2 limone)</li>
    <li itemprop="recipeIngredient">1 uovo</li>
    <li itemprop="recipeIngredient">un pizzico di sale</li>
  </ul>
  <h2>Per guarnire</h2>
  <ul>
    <li itemprop="recipeIngredient">3 cucchiai di zucchero semolato</li>
    <li itemprop="recipeIngredient">2 cucchiai di zucchero a velo</li>
  </ul>
  <h3>Come fare i Biscotti morbidi al limone</h3>
  <p>Con un robot da cucina montate il burro ammorbidito a temperatura ambiente almeno mezz’ora prima fuori dal frigo (non in altro modo!) insieme allo zucchero semolato e al sale, aggiungete poi l’uovo, la scorza grattugiata di due limoni e il succo di mezzo limone, mescolate, ed infine aggiungete la farina setacciata e il lievito per dolci. Avrete ottenuto un impasto morbido e liscio. Avvolgetelo nella pellicola trasparente e lasciatelo raffreddare in frigo per 1 ora. Preparate due ciotole: una contenente zucchero a velo e l’altra zucchero semolato.</p>
  <img src="./Biscotti morbidi al limone-sempliceveloce.it/image-000.png" alt="Biscotti morbidi al limone">
  <img src="./Biscotti morbidi al limone-sempliceveloce.it/image-001.png" alt="Biscotti morbidi al limone">
  <h4>Preparate i biscotti prendendo un po’ di impasto per formare delle palline di circa 16-18 gr, passatele prima nello zucchero semolato e poi in quello a velo. Coprite una teglia da forno con un foglio di carta forno e posizionate le palline sulla teglia.</h4>
  <img src="./Biscotti morbidi al limone-sempliceveloce.it/image-002.png" alt="Biscotti morbidi al limone">
  <img src="./Biscotti morbidi al limone-sempliceveloce.it/image-003.png" alt="Biscotti morbidi al limone">
  <h4>Infornate in forno preriscaldato a 180° per circa 12 minuti, finché non si saranno leggermente dorate sotto. Le crepe in superficie sono normali, anzi è proprio quella la particolarità.</h4>
  <img src="./Biscotti morbidi al limone-sempliceveloce.it/image-004.png" alt="Biscotti morbidi al limone">
  <p>Lasciate intiepidire e servite i vostri biscotti morbidi al limone. Buon appetito!</p>
  <h5>Abbinamento vino: Limoncello.</h5>
  <p>Per l’abbinamento vini ho consultato il sito: <a href="www.vinook.it">www.vinook.it</a></p>
  <p>Biscotti morbidi al limone</p>
  <p>Buon Appetito!</p>
  <p>Ultima Modifica: 27/11/2018</p>
</body>
</html>